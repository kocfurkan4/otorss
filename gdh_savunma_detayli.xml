<?xml version='1.0' encoding='UTF-8'?>
<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0"><channel><title>Gdh Savunma</title><link>https://gdh.digital/savunma</link><description>Savunma Haberleri</description><docs>http://www.rssboard.org/rss-specification</docs><generator>python-feedgen</generator><language>tr</language><lastBuildDate>Fri, 27 Feb 2026 13:53:10 +0000</lastBuildDate><item><title>Yunanistan 2026’da yerli insansız sistemler için dört aşamalı test programı başlatacak</title><link>https://gdh.digital/haber/yunanistan-2026da-yerli-insansiz-sistemler-icin-dort-asamali-test-programi-baslatacak-vw6wokdq1as</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Yunanistan Savunma İnovasyon Merkezi (ELKAK), 2026 yılı boyunca yerli şirketler tarafından geliştirilen insansız hava, deniz ve su altı platformlarının Yunan Silahlı Kuvvetleri bünyesinde test edileceği dört aşamalı bir operasyonel eğitim programı başlatacağını açıkladı.&lt;/b&gt;&lt;br/&gt;&lt;br/&gt;Programın, yerli savunma sanayii çözümlerinin doğrudan askeri senaryolar içinde değerlendirilmesini ve operasyonel kabiliyetlerinin ölçülmesini hedeflediği belirtildi.&lt;br/&gt;&lt;br/&gt;&lt;br/&gt;&lt;b&gt;Müşterek tatbikat senaryoları uygulanacak&lt;/b&gt;&lt;br/&gt;&lt;br/&gt;Test faaliyetlerinin, Deniz ve Kara Kuvvetleri tatbikatları ile Genelkurmay koordinasyonunda müşterek senaryolar çerçevesinde icra edileceği bildirildi. Bu kapsamda insansız ve otonom sistemlerin farklı kuvvet yapıları içindeki entegrasyon seviyesi ölçülecek.&lt;br/&gt;&lt;br/&gt;Elektronik harp ortamında saldırı, savunma ve durumsal farkındalık senaryolarının uygulanacağı; sistemlerin gerçekçi tehdit koşullarında performansının değerlendirileceği ifade edildi.&lt;br/&gt;&lt;br/&gt;&lt;br/&gt;&lt;b&gt;TRL 7 şartı aranacak&lt;/b&gt;&lt;br/&gt;&lt;br/&gt;ELKAK, programa katılacak platformlar için asgari Teknoloji Hazırlık Seviyesi (TRL) 7 şartı aranacağını duyurdu. Bu seviye, sistemin operasyonel ortamda prototip gösterimini başarıyla tamamlamış olması anlamına geliyor.&lt;br/&gt;&lt;br/&gt;Her aşama için ayrı Bilgi İsteme (RFI) çağrısı yayımlanacak ve aday sistemler teknik, operasyonel ve entegrasyon kriterleri doğrultusunda seçilecek.&lt;br/&gt;&lt;br/&gt;&lt;br/&gt;&lt;b&gt;Doğrudan savaş planlarına entegrasyon&lt;/b&gt;&lt;br/&gt;&lt;br/&gt;Açıklamada, insansız sistemlerin yalnızca laboratuvar veya kontrollü test sahalarında değil, doğrudan savaş planları çerçevesinde sahaya entegre edilerek değerlendirileceği vurgulandı.&lt;br/&gt;&lt;br/&gt;Bu yaklaşımın, sistemlerin kuvvetlere sağladığı operasyonel katkının gerçek görev konsepti içinde ölçülmesine imkân tanıyacağı belirtildi.&lt;br/&gt;&lt;br/&gt;&lt;br/&gt;&lt;b&gt;Hedef yerli arz güvenliğini güçlendirmek&lt;/b&gt;&lt;br/&gt;&lt;br/&gt;ELKAK, programın temel amaçlarından birinin yerli savunma arz güvenliğini güçlendirmek olduğunu kaydetti. Yerli üreticilerin geliştirdiği insansız ve otonom çözümlerin sistematik biçimde test edilmesiyle, Yunanistan’ın dışa bağımlılığını azaltmayı hedeflediği değerlendiriliyor.&lt;br/&gt;&lt;br/&gt;Dört aşamalı test sürecinin sonuçlarının, ilerleyen dönemde tedarik kararlarına ve uzun vadeli kuvvet planlamasına doğrudan etki etmesi bekleniyor.</description><guid isPermaLink="false">https://gdh.digital/haber/yunanistan-2026da-yerli-insansiz-sistemler-icin-dort-asamali-test-programi-baslatacak-vw6wokdq1as</guid><pubDate>Fri, 27 Feb 2026 16:53:56 +0300</pubDate></item><item><title>MSB’den F-16 kazası ve S-400 iddialarına ilişkin açıklama</title><link>https://gdh.digital/haber/msbden-f-16-kazasi-ve-s-400-iddialarina-iliskin-aciklama-rvh9ir90fhr</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Millî Savunma Bakanlığı (MSB), 25 Şubat’ta Bulgaristan sınırında tespit edilen tanımlanamayan bir radar izi üzerine icra edilen alarm reaksiyon görevi sırasında bir F-16 savaş uçağının kaza kırıma uğradığını ve pilotun şehit olduğunu açıkladı.&lt;/b&gt;&lt;br/&gt;&lt;br/&gt;Bakanlık, hava sahasının kontrol ve güvenliğinin radar, erken ihbar, elektronik harp ve önleme unsurlarını kapsayan katmanlı ve entegre bir mimariyle 7 gün 24 saat esasına göre sağlandığını bildirdi.&lt;br/&gt;&lt;br/&gt;&lt;br/&gt;&lt;b&gt;Tanımlanamayan radar izi üzerine iki F-16 kalkış yaptı&lt;/b&gt;&lt;br/&gt;&lt;br/&gt;MSB açıklamasına göre radar sistemlerinde tanımlanan veya tanımlanamayan hava izlerinin teşhis ve takibine yönelik olarak uçaklarla alarm reaksiyon görevleri icra ediliyor.&lt;br/&gt;&lt;br/&gt;25 Şubat’ta Bulgaristan sınırında tanımlanamayan bir radar izi tespit edilmesi üzerine, alarm reaksiyon görevi kapsamında Balıkesir’de konuşlu 9’uncu Ana Jet Üs Komutanlığı’ndan iki adet F-16 savaş uçağı aynı anda kalkış yaptı.&lt;br/&gt;&lt;br/&gt;&lt;br/&gt;&lt;b&gt;00.56’dan itibaren irtibat kesildi&lt;/b&gt;&lt;br/&gt;&lt;br/&gt;Bakanlık, savaş uçaklarından biriyle 00.56 itibarıyla telsiz irtibatı ve radar iz bilgisinin kesildiğini açıkladı.&lt;br/&gt;&lt;br/&gt;Derhâl başlatılan arama kurtarma faaliyetleri sonucunda uçağın enkazına ulaşıldı. Yapılan ilk incelemelerde, pilotun uçağı terk etmek amacıyla fırlatma sistemini son anda çalıştırdığı tespit edildi. Kazada pilot şehit oldu.&lt;br/&gt;&lt;br/&gt;&lt;br/&gt;&lt;b&gt;Kaza nedeni inceleme sonrası açıklanacak&lt;/b&gt;&lt;br/&gt;&lt;br/&gt;MSB, olayın meydana geliş sebebinin kaza kırım ekibinin detaylı incelemesinin ardından netlik kazanacağını bildirdi.</description><guid isPermaLink="false">https://gdh.digital/haber/msbden-f-16-kazasi-ve-s-400-iddialarina-iliskin-aciklama-rvh9ir90fhr</guid><pubDate>Fri, 27 Feb 2026 16:53:53 +0300</pubDate></item><item><title>ABD Güney Kıbrıs’a askeri eğitimi artırdı, silah listesi sunuldu</title><link>https://gdh.digital/haber/abd-guney-kibrisa-askeri-egitimi-artirdi-silah-listesi-sunuldu-ux232nwxw8c</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;ABD’nin Güney Kıbrıs Rum Yönetimi’ne yönelik silah ambargosunu kaldırmasının ardından askeri iş birliği faaliyetlerinin hız kazandığı bildirildi.&lt;/b&gt;&lt;br/&gt;&lt;br/&gt;GKRY ve ABD askerleri&lt;br/&gt;&lt;br/&gt;CNN Türk’ün haberine göre, adayı ziyaret eden ABD askeri heyetine Rum yönetimi tarafından bir silah tedarik listesi sunuldu.&lt;br/&gt;&lt;br/&gt;&lt;br/&gt;&lt;b&gt;ABD askeri ve polis unsurlarına eğitim veriyor&lt;/b&gt;&lt;br/&gt;&lt;br/&gt;Habere göre ABD’den gelen uzman heyet, Rum asker ve polisine “terörle mücadele” başlığı altında eğitimler vermeye başladı. Ayrıca ABD Deniz Kuvvetleri 6’ncı Filo unsurlarından oluşan bir ekibin, Rum polisinin özel harekât birimlerine yönelik eğitim faaliyetleri yürüttüğü belirtildi.&lt;br/&gt;&lt;br/&gt;Eğitimlerin; terör tehditlerine karşı alınacak önlemler, kitle eylemlerine müdahale ve toplumsal olaylara yönelik operasyonel hazırlık konularını kapsadığı aktarıldı.&lt;br/&gt;&lt;br/&gt;CNN Türk’ün aktardığına göre Washington’ın kullanımına açıldığı belirtilen Andreas Papandreu Askeri Havalimanı’ndaki modernizasyon çalışmalarına da hız verildi.&lt;br/&gt;&lt;br/&gt;&lt;br/&gt;&lt;b&gt;İsrail ve Mossad iddiaları&lt;/b&gt;&lt;br/&gt;&lt;br/&gt;Haberde, İsrail’in de Rum güvenlik güçlerine eğitim verdiği öne sürüldü. Eğitimi veren birimin İsrail istihbarat servisi Mossad olduğu iddia edilirken, bu konuda resmi makamlarca doğrulama yapılmadığı görülüyor.&lt;br/&gt;&lt;br/&gt;Ayrıca Rum medyasına dayandırılan bilgilerde, Larnaka ve Baf havalimanlarındaki bazı güvenlik uygulamalarının İsrail bağlantılı özel güvenlik şirketleri aracılığıyla yürütüldüğü ileri sürüldü.&lt;br/&gt;&lt;br/&gt;&lt;br/&gt;&lt;b&gt;Yerleşim iddiası&lt;/b&gt;&lt;br/&gt;&lt;br/&gt;CNN Türk’ün haberinde, son bir yıl içinde bölgeye yerleşen İsrail vatandaşlarının sayısının 25 bini aştığı da iddia edildi. Bu rakama ilişkin bağımsız ve resmi doğrulama bulunmuyor.&lt;br/&gt;&lt;br/&gt;GDH Digital'i sosyal medyadan takip edin!</description><guid isPermaLink="false">https://gdh.digital/haber/abd-guney-kibrisa-askeri-egitimi-artirdi-silah-listesi-sunuldu-ux232nwxw8c</guid><pubDate>Fri, 27 Feb 2026 16:53:50 +0300</pubDate></item><item><title>İsrail, Merkava tanklarının bakımı için 42 milyon dolarlık anlaşma imzaladı</title><link>https://gdh.digital/haber/israil-merkava-tanklarinin-bakimi-icin-42-milyon-dolarlik-anlasma-imzaladi-0rjcxtc1rho</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;İsrail Savunma Bakanlığı, savunma sanayi şirketi Ashot Ashkelon ile Merkava tanklarının transmisyon sistemlerinin yenilenmesi ve tedarikine yönelik 42 milyon dolarlık anlaşma imzalandığını duyurdu.&lt;/b&gt;&lt;br/&gt;&lt;br/&gt;İsrail Savunma Bakanlığından yapılan açıklamada, anlaşma gereğince Ashot Ashkelon Şirketinin Merkava tanklarının transmisyon sistemlerini yaklaşık 42 milyon dolar maliyetle yenileyeceği belirtildi.&lt;br/&gt;&lt;br/&gt;&lt;br/&gt;&lt;b&gt;Ashot Ashkelon’un uzmanlık alanı ve proje kapsamı&lt;/b&gt;&lt;br/&gt;&lt;br/&gt;Ashot Ashkelon Şirketinin, Merkava tankı ve Namer zırhlı personel taşıyıcısının da aralarında bulunduğu zırhlı araçlar için tahrik sistemleri, transmisyonlar ve diğer karmaşık ve özgün parçaların üretiminde uzman olduğu kaydedilen açıklamada, bu anlaşmanın, Merkava tankı ve Namer zırhlı personel taşıyıcısı için 1500 ve 1200 beygir gücünde transmisyonların yeniden elden geçirilmesi ve tedarikine yönelik daha geniş bir çalışmanın parçasını oluşturduğu ifade edildi.&lt;br/&gt;&lt;br/&gt;&lt;br/&gt;&lt;b&gt;Siparişlerin toplam değeri 82 milyon dolar&lt;/b&gt;&lt;br/&gt;&lt;br/&gt;Açıklamada, proje kapsamında sunulan siparişlerin toplam değerinin şu ana kadar yaklaşık 82 milyon dolara ulaştığı aktarıldı.&lt;br/&gt;&lt;br/&gt;Savunma Bakanlığı Genel Müdür Yardımcısı ve Savunma Geliştirme Dairesi Başkanı Zeev Landau, yaptığı açıklamada, "Bu anlaşma, savaş boyunca olağanüstü sonuçlar elde eden zırhlı araç filosunun operasyonel hazırlığını artırmaya yönelik kapsamlı çabalarda önemli bir adımı temsil etmektedir." ifadelerini kullandı.&lt;br/&gt;&lt;br/&gt;&lt;br/&gt;&lt;b&gt;Merkava tankının kullanımı&lt;/b&gt;&lt;br/&gt;&lt;br/&gt;Merkava tankı, İsrail'in Ekim 2023'te ABD desteğiyle başlattığı iki yıl süren Gazze Şeridi'ne yönelik soykırımda kullandığı en önemli askeri teçhizatlardan biri olarak biliniyor.&lt;br/&gt;&lt;br/&gt;GDH Digital'i sosyal medyadan takip edin!</description><guid isPermaLink="false">https://gdh.digital/haber/israil-merkava-tanklarinin-bakimi-icin-42-milyon-dolarlik-anlasma-imzaladi-0rjcxtc1rho</guid><pubDate>Fri, 27 Feb 2026 16:53:47 +0300</pubDate></item><item><title>ABD Portekiz’e F-35 seçimi için baskı yapıyor</title><link>https://gdh.digital/haber/abd-portekize-f-35-secimi-icin-baski-yapiyor-z28qvjlnfs</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;ABD’nin, Portekiz’in yeni nesil savaş uçağı tedariki kapsamında F-35A’yı seçmesi yönünde diplomatik baskıyı artırdığı bildirildi.&lt;/b&gt;&lt;br/&gt;&lt;br/&gt;Konu, yalnızca teknik bir platform seçimi değil; NATO içi uyum ve ittifak dengeleri açısından da stratejik önem taşıyor.&lt;br/&gt;&lt;br/&gt;23 Şubat tarihli habere göre Washington, Lockheed Martin üretimi F-35A’nın Portekiz’in yaşlanan savaş uçağı filosunun yerine en uygun seçenek olduğunu savunarak, kararın NATO birlikte çalışabilirliği ve müttefik uyumu ile örtüştüğünü vurguladı.&lt;br/&gt;&lt;br/&gt;&lt;br/&gt;&lt;b&gt;Portekiz Hava Kuvvetleri seçenekleri değerlendiriyor&lt;/b&gt;&lt;br/&gt;&lt;br/&gt;Portekiz Hava Kuvvetleri, mevcut savaş uçaklarının yerine geçecek platform için değerlendirme sürecini sürdürüyor. F-35A ABD tarafından güçlü biçimde desteklenen aday olarak öne çıkarken, Lizbon yönetimi görüşmelerini yalnızca Washington ile sınırlı tutmadı.&lt;br/&gt;&lt;br/&gt;Portekiz’in, İsveçli Saab ile Gripen E ve Fransız Dassault Aviation ile Rafale seçenekleri üzerine temaslarını sürdürdüğü aktarıldı.&lt;br/&gt;&lt;br/&gt;&lt;br/&gt;&lt;b&gt;NATO bağlamı ve siyasi belirsizlik&lt;/b&gt;&lt;br/&gt;&lt;br/&gt;Savaş uçağı tedarik süreci, Avrupa’da NATO’nun uzun vadeli bütünlüğüne ilişkin tartışmaların sürdüğü bir döneme denk geliyor. Özellikle ABD Başkanı Donald Trump döneminde ittifak taahhütlerine yönelik belirsizliklerin bazı Avrupa ülkelerinde alternatif arayışları tetiklediği ifade ediliyor.&lt;br/&gt;&lt;br/&gt;Bu çerçevede Portekiz’in alternatif üreticilerle görüşmeler yürütmesi, yalnızca teknik ve mali bir değerlendirme değil; aynı zamanda jeopolitik risklere karşı denge arayışı olarak yorumlanıyor.&lt;br/&gt;&lt;br/&gt;&lt;br/&gt;&lt;b&gt;F-35A’nın sunduğu kabiliyetler&lt;/b&gt;&lt;br/&gt;&lt;br/&gt;F-35A, beşinci nesil düşük görünürlüklü (stealth) bir savaş uçağı olarak tasarlandı. Gelişmiş veri füzyonu, ağ merkezli harekât kabiliyeti ve yüksek seviyede NATO birlikte çalışabilirliği, platformun öne çıkan özellikleri arasında yer alıyor.&lt;br/&gt;&lt;br/&gt;Halihazırda birçok NATO üyesi ülke tarafından işletilen F-35A, ortak lojistik ve operasyonel entegrasyon avantajı sunuyor.&lt;br/&gt;&lt;br/&gt;&lt;br/&gt;&lt;b&gt;Gripen E ve Rafale alternatifleri&lt;/b&gt;&lt;br/&gt;&lt;br/&gt;Saab üretimi Gripen E ile Dassault Aviation üretimi Rafale ise gelişmiş dördüncü veya “4.5 nesil” olarak tanımlanıyor. Her iki platform da farklı sanayi iş birliği ve teknoloji transferi modelleri sunuyor.&lt;br/&gt;&lt;br/&gt;Portekiz’in Saab ve Dassault ile görüşmelerini sürdürmesi, müzakere gücünü koruma ve uzun vadeli stratejik bağımlılık risklerini değerlendirme amacı taşıdığı şeklinde değerlendiriliyor.</description><guid isPermaLink="false">https://gdh.digital/haber/abd-portekize-f-35-secimi-icin-baski-yapiyor-z28qvjlnfs</guid><pubDate>Fri, 27 Feb 2026 16:53:44 +0300</pubDate></item><item><title>Alman girişim NATO için biyoelektronik siborg böcek sürüleri geliştirdiğini açıkladı</title><link>https://gdh.digital/haber/alman-girisim-nato-icin-biyoelektronik-siborg-bocek-suruleri-gelistirdigini-aciklad-pirx1pvry6</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Almanya merkezli savunma teknolojisi girişimi SWARM Biotactics, canlı böceklerin biyoelektronik sinir arayüzleri aracılığıyla kontrol edildiği otonom sistemlerin saha testlerinden geçtiğini ve ödeme yapan NATO müşterileri tarafından konuşlandırıldığını duyurdu.&lt;/b&gt;&lt;br/&gt;&lt;br/&gt;Şirketin 25 Şubat tarihli açıklaması, biyolojik temelli robotik çözümlerin laboratuvar aşamasından operasyonel doğrulamaya geçtiğine işaret ediyor.&lt;br/&gt;&lt;br/&gt;Şirket Üst Yöneticisi (CEO) Stefan Wilhelm, yaptığı açıklamada sistemlerin kısa sürede operasyonel aşamaya ulaştığını belirterek, “Bir yıl önce bu mevcut değildi. Programlanabilir siborg böcek sürüleri geliştirdik; sahada test edildi ve ödeme yapan NATO müşterileriyle konuşlandırıldı.” ifadelerini kullandı.&lt;br/&gt;&lt;br/&gt;&lt;br/&gt;&lt;b&gt;Canlı organizmalar ve dijital komuta altyapısı&lt;/b&gt;&lt;br/&gt;&lt;br/&gt;Şirketin verdiği bilgilere göre geliştirilen platformlar, canlı böceklerin biyoelektronik sinir arayüzleriyle kontrol edilmesi esasına dayanıyor. Sistemlerde sensörler, kenar yapay zekâ (edge AI) işlemcileri ve güvenli haberleşme bağlantıları bulunuyor. Bu unsurlar sayesinde böcekler, koordineli bir sürü mimarisi içinde hareket edebiliyor ve görev odaklı modüler faydalı yükler taşıyabiliyor.&lt;br/&gt;&lt;br/&gt;Wilhelm, teknolojinin doğasına dikkat çekerek, “Gördüğünüz şey gerçek. Canlı organizmalar, biyoelektronik sinir arayüzleriyle kontrol ediliyor; sensör, kenar yapay zekâ ve güvenli iletişim sistemleri taşıyor. Koordineli bir birim olarak hareket ediyorlar.” değerlendirmesinde bulundu.&lt;br/&gt;&lt;br/&gt;&lt;br/&gt;&lt;b&gt;Bundeswehr dahil NATO müşterileri&lt;/b&gt;&lt;br/&gt;&lt;br/&gt;SWARM Biotactics, ödeme yapan savunma müşterileri bulunduğunu ve bunlar arasında Almanya Silahlı Kuvvetleri Bundeswehr’in de yer aldığını açıkladı. Şirket, sistemlerin hem Avrupa hem de ABD’de operasyonel ortamlarda saha doğrulamasından geçtiğini bildirdi.&lt;br/&gt;&lt;br/&gt;Kuruluşundan itibaren 12 ay içinde 40’tan fazla mühendis ve bilim insanına ulaşan şirket, Almanya ve ABD’de faaliyet gösteriyor. Geliştirme faaliyetleri için yaklaşık 13 milyon avro yatırım alındığı belirtildi.&lt;br/&gt;&lt;br/&gt;&lt;br/&gt;&lt;b&gt;Tam yığın teknoloji mimarisi&lt;/b&gt;&lt;br/&gt;&lt;br/&gt;Şirket, sinir arayüzlerinden sürü otonomisi yazılımına, modüler yük entegrasyonundan görev kontrol sistemlerine kadar kapsamlı bir teknoloji mimarisi geliştirdiğini ifade etti. Wilhelm, “Batı dünyasında bu alanda çalışan başka bir şirket yok.” iddiasında bulundu.&lt;br/&gt;&lt;br/&gt;&lt;br/&gt;&lt;b&gt;Operasyonel avantaj iddiası&lt;/b&gt;&lt;br/&gt;&lt;br/&gt;Biyo-robotik sistemler, mekanik tahrik yerine doğal böcek hareketini kullanıyor. Küçük boyut, düşük akustik iz ve biyolojik hareket paternlerinin; dar, karmaşık veya hassas ortamlarda geleneksel insansız hava araçlarına kıyasla avantaj sağlayabileceği değerlendiriliyor.&lt;br/&gt;&lt;br/&gt;Şirket, üretim ölçeklemesinin klasik üretim hatları yerine biyolojik çoğalma yoluyla sağlandığını vurguladı. Wilhelm bu yaklaşımı, “Daha iyi bir drone inşa etmiyoruz; fiziksel zekânın farklı bir ölçeklenme yasasını izliyoruz.” sözleriyle tanımladı.&lt;br/&gt;&lt;br/&gt;&lt;br/&gt;&lt;b&gt;Küresel rekabet vurgusu&lt;/b&gt;&lt;br/&gt;&lt;br/&gt;Açıklamada, diğer ülkelerin de askeri amaçlı biyo-robotik araştırmalarına yatırım yaptığına dikkat çekildi. Wilhelm, “Rakipler bu alana ciddi yatırım yapıyor. Yetenek açığı gerçek ve diğer taraftan kapanıyor.” ifadelerini kullandı.</description><guid isPermaLink="false">https://gdh.digital/haber/alman-girisim-nato-icin-biyoelektronik-siborg-bocek-suruleri-gelistirdigini-aciklad-pirx1pvry6</guid><pubDate>Fri, 27 Feb 2026 16:53:41 +0300</pubDate></item><item><title>Polonya zorunlu askerlik hizmetini yeniden gündeme aldı</title><link>https://gdh.digital/haber/polonya-zorunlu-askerlik-hizmetini-yeniden-gundeme-aldi-ozph7t7t92i</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Polonya’da zorunlu askerlik hizmetinin yeniden uygulanması ihtimali resmi düzeyde tartışılıyor.&lt;/b&gt;&lt;br/&gt;&lt;br/&gt;Ülkenin Ulusal Güvenlik Bürosu’nda düzenlenen konferansta, değişen uluslararası güvenlik ortamı ve Rusya’dan kaynaklanan tehdit algısındaki artış çerçevesinde mevcut askerlik sisteminin geleceği ele alındı.&lt;br/&gt;&lt;br/&gt;Yetkililer, Avrupa’daki güvenlik mimarisinin son yıllarda ciddi biçimde değiştiğine dikkat çekerek NATO’nun doğu kanadındaki askeri planlamaların yeniden şekillendiğini vurguladı. Bu kapsamda Polonya’nın personel yapısını uzun vadede nasıl sürdürülebilir kılacağı temel gündem maddelerinden biri oldu.&lt;br/&gt;&lt;br/&gt;&lt;br/&gt;&lt;b&gt;Demografik kriz ve personel temini sorunu&lt;/b&gt;&lt;br/&gt;&lt;br/&gt;Konferansta Polonya Silahlı Kuvvetleri’nin karşı karşıya olduğu en önemli zorluklardan birinin demografik daralma olduğu belirtildi. Genç nüfusun azalması ve nüfusun yaşlanması, ordunun personel temininde sivil iş gücü piyasasıyla rekabetini zorlaştırıyor.&lt;br/&gt;&lt;br/&gt;Toplantıda yalnızca asker sayısının artırılması değil, insan kaynağının niteliği de ön plana çıktı. Özellikle genç nüfus arasında obezite ve yaşam tarzına bağlı sağlık sorunlarının yaygınlaşmasının, askeri hizmete uygun aday havuzunu daralttığı ifade edildi. Bu durumun uzun vadede kuvvet yapısını ve operasyonel etkinliği doğrudan etkileyebileceği değerlendiriliyor.&lt;br/&gt;&lt;br/&gt;&lt;br/&gt;&lt;b&gt;Uluslararası modeller incelendi&lt;/b&gt;&lt;br/&gt;&lt;br/&gt;Katılımcılar, Birleşik Krallık, Almanya, İsveç, Finlandiya, Güney Kore ve İsrail’in askerlik sistemlerini karşılaştırmalı olarak analiz etti. Profesyonel ordu modeli ile zorunlu askerlik uygulamalarının avantaj ve dezavantajları ele alındı.&lt;br/&gt;&lt;br/&gt;Özellikle Finlandiya ve İsrail’de uygulanan geniş rezerv sistemlerinin kriz dönemlerinde hızlı seferberlik kapasitesi sağladığına dikkat çekildi.&lt;br/&gt;&lt;br/&gt;&lt;br/&gt;&lt;b&gt;Hibrit askerlik modeli gündemde&lt;/b&gt;&lt;br/&gt;&lt;br/&gt;Polonya’nın, profesyonel çekirdek kuvvet ile eğitimli rezerv gücünü birleştiren hibrit bir modele yönelme ihtimali üzerinde duruluyor. Bu yaklaşımın hem aktif birliklerin operasyonel kabiliyetini korumayı hem de kriz anlarında hızla genişleyebilecek bir insan kaynağı oluşturmayı hedeflediği belirtiliyor.&lt;br/&gt;&lt;br/&gt;Ancak bu hedeflere ulaşmanın yalnızca askerlik sisteminde yapılacak değişiklikle mümkün olmayacağı vurgulandı. Kışlalar, eğitim merkezleri ve atış poligonlarının mevcut kapasitesinin yetersiz kaldığı; müttefiklerle yapılan ortak tatbikatlar ve Ukrayna’ya verilen destek nedeniyle eğitim altyapısının yoğun şekilde kullanıldığı ifade edildi.&lt;br/&gt;&lt;br/&gt;&lt;br/&gt;&lt;b&gt;İnsan faktörünün stratejik önemi&lt;/b&gt;&lt;br/&gt;&lt;br/&gt;Konferansın sonuç bölümünde, savunma bütçesindeki artışın tek başına yeterli olmayacağına dikkat çekildi. Modern silah sistemlerine yapılan yatırımların, nitelikli ve motive insan kaynağı olmadan beklenen etkiyi yaratamayacağı vurgulandı.</description><guid isPermaLink="false">https://gdh.digital/haber/polonya-zorunlu-askerlik-hizmetini-yeniden-gundeme-aldi-ozph7t7t92i</guid><pubDate>Fri, 27 Feb 2026 16:53:38 +0300</pubDate></item><item><title>Yeni Zelanda çoklu alan insansız sistemler için SYOS ile sözleşme imzaladı</title><link>https://gdh.digital/haber/yeni-zelanda-coklu-alan-insansiz-sistemler-icin-syos-ile-sozlesme-imzaladi-us24lbddm5i</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Yeni Zelanda Savunma Kuvvetleri, Birleşik Krallık–Yeni Zelanda merkezli SYOS Aerospace ile kara, deniz ve hava unsurlarını kapsayan otonom insansız sistemlerin tedariki için sözleşme imzaladı.&lt;/b&gt;&lt;br/&gt;&lt;br/&gt;Şirket tarafından yapılan açıklamada, anlaşmanın ülkenin insansız sistem kabiliyetini deneysel ve operasyonel düzeyde geliştirmeyi hedeflediği belirtildi.&lt;br/&gt;&lt;br/&gt;Sözleşme; çok sayıda otonom platformun teslimatının yanı sıra teknik destek, eğitim ve operasyonel entegrasyon hizmetlerini de kapsıyor.&lt;br/&gt;&lt;br/&gt;&lt;br/&gt;&lt;b&gt;Çoklu alan kabiliyeti ön planda&lt;/b&gt;&lt;br/&gt;&lt;br/&gt;SYOS tarafından yapılan açıklamada, paketin deniz, hava ve kara ortamlarında görev yapabilecek birlikte çalışabilir otonom platformlardan oluştuğu ifade edildi. Anlaşma kapsamında ayrıca yapılandırılmış deney, değerlendirme ve kabiliyet geliştirme süreçleri için uzman desteği sağlanacak.&lt;br/&gt;&lt;br/&gt;Yeni Zelanda Savunma Bakanı Judith Collins, tedarike ilişkin açıklamasında, “Yerel işletmeler tarafından geliştirilen ve desteklenen ileri drone teknolojileri, tedarik zinciri riskini azaltacak ve dayanıklılığımızı artıracaktır” dedi.&lt;br/&gt;&lt;br/&gt;&lt;br/&gt;&lt;b&gt;Deniz, hava ve kara sistemleri&lt;/b&gt;&lt;br/&gt;&lt;br/&gt;Deniz alanında SM300 otonom botlarının uzun süreli ve kalıcı görevler için kullanılacağı belirtildi.&lt;br/&gt;&lt;br/&gt;Hava bileşeninde; taktik istihbarat, gözetleme ve keşif görevlerine yönelik SA2 ağır yük sınıfı otonom mini helikopter ile yüksek etkili mühimmat taşıyabilen SA7 tek yönlü etkileyici insansız hava aracı yer alıyor.&lt;br/&gt;&lt;br/&gt;Kara unsuru olarak SG400 insansız kara aracı pakete dahil edildi. Platform, zorlu arazi koşullarında görev icra edebilen ağır hizmet tipi otonom sistem olarak tanımlanıyor.&lt;br/&gt;&lt;br/&gt;&lt;br/&gt;&lt;b&gt;Kademeli modernizasyon yaklaşımı&lt;/b&gt;&lt;br/&gt;&lt;br/&gt;Yeni Zelanda Savunma Kuvvetleri’nin yaklaşımı, uzun vadeli büyük ölçekli tedariklerden ziyade deneysel ve kademeli kabiliyet geliştirme modeline dayanıyor. Bu çerçevede sistemler, operasyonel kullanım sırasında elde edilen geri bildirimlerle güncelleniyor ve yinelemeli test süreçlerinden geçiriliyor.&lt;br/&gt;&lt;br/&gt;Bu model, son yıllarda insansız sistemlerin savaş alanındaki etkisinin artmasıyla birlikte birçok ülkenin benimsediği esnek modernizasyon yaklaşımını yansıtıyor.&lt;br/&gt;&lt;br/&gt;SYOS’un 2021 yılında kurulan Birleşik Krallık–Yeni Zelanda ortaklı bir şirket olduğu, hem Birleşik Krallık’ta hem de Yeni Zelanda’da araştırma ve üretim tesisleri bulunduğu bildirildi.</description><guid isPermaLink="false">https://gdh.digital/haber/yeni-zelanda-coklu-alan-insansiz-sistemler-icin-syos-ile-sozlesme-imzaladi-us24lbddm5i</guid><pubDate>Fri, 27 Feb 2026 16:53:35 +0300</pubDate></item><item><title>Fransa’nın yeni nükleer tahrikli denizaltısı De Grasse ilk deniz testine çıktı</title><link>https://gdh.digital/haber/fransanin-yeni-nukleer-tahrikli-denizaltisi-de-grasse-ilk-deniz-testine-cikti-39tnouajc2l</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Fransa merkezli savunma sanayii şirketi Naval Group tarafından inşa edilen dördüncü Barracuda sınıfı nükleer taarruz denizaltısı De Grasse, 24 Şubat’ta ilk deniz testine çıktı.&lt;/b&gt;&lt;br/&gt;&lt;br/&gt;Şirket, platformun Fransa Donanması’na bu yıl içinde teslim edilmesinin planlandığını bildirdi.&lt;br/&gt;&lt;br/&gt;Naval Group açıklamasında, “SSN De Grasse ilk deniz testini başarıyla icra etti. Denizaltı, teslimat öncesinde kapsamlı performans testlerinden geçirilecek” ifadelerine yer verildi.&lt;br/&gt;&lt;br/&gt;&lt;br/&gt;&lt;b&gt;Rıhtım testlerinin ardından deniz safhası başladı&lt;/b&gt;&lt;br/&gt;&lt;br/&gt;De Grasse’ın denize çıkışı, Mayıs 2025’teki suya indirme sürecinin ardından yürütülen rıhtım testlerini takip etti. Aralık 2025’te nükleer reaktör devreye alındı.&lt;br/&gt;&lt;br/&gt;Montaj hangarında ve kuru ile su dolu havuzlarda gerçekleştirilen testlerde, gemi üzerindeki sistemlerin doğrulaması yapıldı. Bu aşama, açık deniz testleri öncesindeki kritik güvenlik ve entegrasyon safhası olarak tanımlanıyor.&lt;br/&gt;&lt;br/&gt;&lt;br/&gt;&lt;b&gt;Barracuda programında dördüncü platform denizde&lt;/b&gt;&lt;br/&gt;&lt;br/&gt;De Grasse’ın ilk seyri, Fransa’nın Barracuda programında önemli bir eşik olarak değerlendiriliyor. Program kapsamında daha önce üç denizaltı hizmete alındı:&lt;br/&gt;&lt;br/&gt;• SSN Suffren – Haziran 2022&lt;br/&gt;&lt;br/&gt;• SSN Duguay-Trouin – Nisan 2024&lt;br/&gt;&lt;br/&gt;• SSN Tourville – Temmuz 2025&lt;br/&gt;&lt;br/&gt;Serinin son iki denizaltısı SSN Rubis ve SSN Casabianca’nın inşa süreci devam ediyor. Teslimatların on yılın sonuna kadar tamamlanması öngörülüyor.&lt;br/&gt;&lt;br/&gt;Program, Fransa Savunma Tedarik Ajansı Direction générale de l’armement koordinasyonunda yürütülüyor. Nükleer tahrik bileşeni ise Commissariat à l’énergie atomique et aux énergies alternatives iş birliğiyle geliştiriliyor. Naval Group, tasarım ve inşanın yanı sıra ana nükleer bileşenleri TechnicAtome ile birlikte üretiyor.&lt;br/&gt;&lt;br/&gt;&lt;br/&gt;&lt;b&gt;2060’a kadar hizmet hedefi&lt;/b&gt;&lt;br/&gt;&lt;br/&gt;30 yılı aşan planlı hizmet ömrüyle Barracuda sınıfının, Fransa’nın denizaltı kuvvetlerinin en az 2060’a kadar ana unsurlarından biri olması bekleniyor. Program kapsamında yaklaşık 2.500 kişi görev alıyor. Bunların 800’e yakını alt yüklenici personelden oluşuyor.&lt;br/&gt;&lt;br/&gt;Şirket, programın amacını “mevcut ve gelecekteki operasyonel gereksinimlere uygun, yüksek kabiliyetli bir denizaltı gücü oluşturmak” olarak tanımlıyor.&lt;br/&gt;&lt;br/&gt;&lt;br/&gt;&lt;b&gt;Artırılmış ateş gücü ve görev esnekliği&lt;/b&gt;&lt;br/&gt;&lt;br/&gt;Barracuda sınıfı denizaltılar, yerini aldıkları Rubis sınıfına kıyasla daha yüksek ateş gücü ve gelişmiş görev esnekliği sunacak şekilde tasarlandı. Platformlar, MBDA üretimi deniz konuşlu seyir füzeleri ve SM39 gemisavar füzeleri ile Naval Group üretimi F21 ağır torpidolarla donatılıyor.&lt;br/&gt;&lt;br/&gt;Denizaltılarda ayrıca Özel Kuvvet unsurlarının gizli konuşlandırılmasına imkân sağlayan sistemlerin bulunduğu belirtiliyor.&lt;br/&gt;&lt;br/&gt;&lt;br/&gt;&lt;b&gt;Teknik özellikler ve tahrik sistemi&lt;/b&gt;&lt;br/&gt;&lt;br/&gt;Her bir Barracuda sınıfı denizaltı 4.700 ton su üstü ve 5.200 ton dalış deplasmanına sahip. Platformun uzunluğu 99 metre, çapı 8,8 metre olarak açıklandı. Mürettebat 63 personelden oluşuyor ve komando unsurları da konuşlandırılabiliyor.&lt;br/&gt;&lt;br/&gt;Tahrik sistemi, Triomphant class submarine ve Charles de Gaulle platformlarında kullanılan basınçlı su reaktörlerinden türetilmiş bir nükleer reaktöre dayanıyor. Yıllık 270 günü aşan operasyonel kullanılabilirlik oranı hedefleniyor.</description><guid isPermaLink="false">https://gdh.digital/haber/fransanin-yeni-nukleer-tahrikli-denizaltisi-de-grasse-ilk-deniz-testine-cikti-39tnouajc2l</guid><pubDate>Fri, 27 Feb 2026 16:53:32 +0300</pubDate></item><item><title>ABD Donanması Blackbeard hipersonik füzesi için 50 milyon dolarlık sözleşme imzaladı</title><link>https://gdh.digital/haber/abd-donanmasi-blackbeard-hipersonik-fuzesi-icin-50-milyon-dolarlik-sozlesme-imzaladi-7rbzad3httv</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;ABD Donanması, hipersonik taarruz kapasitesini ölçeklenebilir ve daha düşük maliyetli bir yapıya kavuşturma hedefi doğrultusunda Castelion Corp. ile yaklaşık 50 milyon dolar tutarında bir sözleşme imzaladı.&lt;/b&gt;&lt;br/&gt;&lt;br/&gt;Sözleşme, Blackbeard hipersonik füzesinin tam ölçekli prototip üretimi, uçuş testleri ve erken operasyonel konuşlandırma faaliyetlerini Kasım 2027’ye kadar kapsıyor.&lt;br/&gt;&lt;br/&gt;49.998.005 dolar tutarındaki sabit fiyatlı sipariş, daha önce tesis edilmiş bir temel sipariş anlaşması kapsamında verildi. Çalışmaların Kaliforniya eyaletindeki Torrance’ta yürütüleceği, sözleşme makamının ise New Jersey Lakehurst’te bulunan Naval Air Warfare Center Aircraft Division olduğu bildirildi.&lt;br/&gt;&lt;br/&gt;&lt;br/&gt;&lt;b&gt;Ölçeklenebilir ve düşük maliyetli hipersonik yaklaşım&lt;/b&gt;&lt;br/&gt;&lt;br/&gt;Blackbeard programı, yalnızca yüksek hız değil; aynı zamanda üretilebilirlik ve maliyet etkinliği üzerine inşa edilen bir hipersonik konsept olarak tanımlanıyor. Pentagon’un son dönemde, sınırlı sayıda ve yüksek birim maliyetli “niş” hipersonik sistemler yerine, daha geniş miktarlarda üretilebilecek çözümlere yöneldiği görülüyor.&lt;br/&gt;&lt;br/&gt;Castelion tarafından geliştirilen Blackbeard’ın, modern hava savunma ağları içinde hayatta kalabilecek, manevra kabiliyetine sahip ve uzun menzilli bir hassas taarruz silahı olarak konumlandırıldığı belirtiliyor.&lt;br/&gt;&lt;br/&gt;&lt;br/&gt;&lt;b&gt;Olası hava ve kara konuşlu entegrasyon&lt;/b&gt;&lt;br/&gt;&lt;br/&gt;Sözleşme metninde nihai lançer platformu açıkça belirtilmese de, sözleşme makamı olarak Naval Air Warfare Center Aircraft Division’ın seçilmesi, hava platformlarına entegrasyon seçeneğinin değerlendirildiğine işaret ediyor. ABD Donanması daha önce bütçe ve takvim baskıları nedeniyle HALO adlı hava soluyan hipersonik gemisavar füze konseptini askıya almıştı.&lt;br/&gt;&lt;br/&gt;Kara konuşlu varyant açısından bakıldığında, Blackbeard Ground Launch (GL) konfigürasyonunun mevcut HIMARS lançerleriyle uyumlu olacak şekilde tasarlandığı ifade ediliyor. ABD Kara Kuvvetleri dokümanlarında sistem; hareketli ve zaman hassasiyetli hedeflere karşı, mevcut envanterdeki bazı hipersonik sistemlere kıyasla daha düşük maliyetli bir ara çözüm olarak tanımlanıyor.&lt;br/&gt;&lt;br/&gt;&lt;br/&gt;&lt;b&gt;Dark Eagle’dan farklı bir konumlandırma&lt;/b&gt;&lt;br/&gt;&lt;br/&gt;Blackbeard’ın, ABD Kara Kuvvetleri envanterine girmesi planlanan Dark Eagle Uzun Menzilli Hipersonik Silah sisteminin yerini almayacağı özellikle vurgulanıyor. Dark Eagle daha yüksek hız ve menzil sınıfına hitap ederken, Blackbeard’ın yaklaşık olarak Precision Strike Missile Increment 4 kabiliyetinin yüzde 80’ine daha düşük maliyetle ulaşmayı hedeflediği belirtiliyor.&lt;br/&gt;&lt;br/&gt;Bu konumlandırma, Blackbeard’ı taktik-operatif seviyede; dağınık konuşlanmış, hızlı yer değiştirebilen ve yeniden yükleme kabiliyeti yüksek platformlarla kullanılabilecek bir hipersonik çözüm haline getiriyor.&lt;br/&gt;&lt;br/&gt;&lt;br/&gt;&lt;b&gt;Seri üretim ve sanayi modeli&lt;/b&gt;&lt;br/&gt;&lt;br/&gt;Blackbeard, Küçük İşletme Yenilik Araştırmaları (SBIR) Faz III çerçevesinde geliştiriliyor. Castelion yönetimi, tahrik ve güdüm sistemlerinde dikey entegrasyon yaklaşımı benimsediklerini ve yıllık binlerce füze üretimini hedeflediklerini açıkladı. Birim maliyetin “yüz binlerce dolar” seviyesinde tutulmasının amaçlandığı ifade ediliyor.&lt;br/&gt;&lt;br/&gt;Bu yaklaşım, geleneksel olarak milyonlarca dolar seviyesindeki hipersonik mühimmat maliyetlerinden belirgin biçimde farklı bir ölçek ekonomisine işaret ediyor.</description><guid isPermaLink="false">https://gdh.digital/haber/abd-donanmasi-blackbeard-hipersonik-fuzesi-icin-50-milyon-dolarlik-sozlesme-imzaladi-7rbzad3httv</guid><pubDate>Fri, 27 Feb 2026 16:53:29 +0300</pubDate></item><item><title>Tayland ABD’den 17 ilave Stryker 8x8 zırhlı personel taşıyıcı teslim aldı</title><link>https://gdh.digital/haber/tayland-abdden-17-ilave-stryker-8x8-zirhli-personel-tasiyici-teslim-aldi-vny8ihn2728</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Tayland Kraliyet Kara Kuvvetleri, ABD tarafından yürütülen Fazla Savunma Malzemeleri (Excess Defense Articles – EDA) programı kapsamında 17 adet ilave Stryker 8x8 Zırhlı Personel Taşıyıcı (ZPT) teslim aldı.&lt;/b&gt;&lt;br/&gt;&lt;br/&gt;Söz konusu tedarikin, Tayland’ın mekanize piyade kapasitesini artırmayı ve ABD ile savunma iş birliğini daha ileri seviyeye taşımayı hedeflediği bildirildi.&lt;br/&gt;&lt;br/&gt;Bangkok ve Washington tarafından yapılan değerlendirmelerde, teslimatın hem kısa vadede operasyonel kabiliyet artışı sağlayacağı hem de uzun vadede müşterek harekât uyumluluğunu güçlendireceği ifade edildi. ABD Kara Kuvvetleri unsurlarının Tayland birliklerine bakım-idame, muhabere disiplini ve ağ merkezli harp konseptleri konularında eğitim desteği vermeyi sürdürdüğü aktarıldı.&lt;br/&gt;&lt;br/&gt;&lt;br/&gt;&lt;b&gt;EDA programı kapsamında yeni parti teslimat&lt;/b&gt;&lt;br/&gt;&lt;br/&gt;Transfer, United States Department of Defense bünyesinde yürütülen Excess Defense Articles programı aracılığıyla gerçekleştirildi. Tayland tarafı, yeni araçların özellikle hassas sınır bölgelerinde hızlı kuvvet yoğunlaştırma ve korumalı intikal kabiliyetini artıracağını belirtti.&lt;br/&gt;&lt;br/&gt;Taylandlı yetkililer, teslimatın ülkenin Stryker filosunun kademeli olarak geliştirilmesi sürecinin parçası olduğunu vurguladı. Ayrıca Cobra Gold ve Hanuman Guardian gibi ABD-Tayland müşterek tatbikatlarında, mekanize piyade birliklerinin ABD doktrinine uygun taktik kullanım, bakım prosedürleri ve komuta-kontrol uygulamaları konusunda tecrübe kazandığı ifade edildi.&lt;br/&gt;&lt;br/&gt;&lt;br/&gt;&lt;b&gt;Stryker’ın teknik konfigürasyonu ve silah sistemleri&lt;/b&gt;&lt;br/&gt;&lt;br/&gt;Tayland’a teslim edilen temel konfigürasyon, 8x8 tekerlekli zırhlı personel taşıyıcı yapısındaki Stryker Piyade Taşıyıcı Aracı (Infantry Carrier Vehicle – ICV) versiyonuna dayanıyor. Platform; uzaktan komutalı M2 12,7 mm (.50 kalibre) makineli tüfek, M6 sis havan lançerleri ve düşük görüş koşullarında sürüşe imkân tanıyan AN/VAS-5 sürücü görüş sistemi ile donatılmış durumda. Mürettebat koordinasyonu için AN/VIC-3 dahili haberleşme sistemi de araç üzerinde entegre bulunuyor.&lt;br/&gt;&lt;br/&gt;M2 12,7 mm makineli tüfek; açıkta bulunan piyade unsurları, hafif zırhlı araçlar ve ateş noktalarına karşı bastırma ve nokta hedef angajmanı imkânı sağlıyor. Sis havanları ise temas kesme, manevra koridoru gizleme veya personelin araçtan inişi sırasında örtü sağlama amacıyla kullanılıyor.&lt;br/&gt;&lt;br/&gt;Stryker ailesi, görev ihtiyacına bağlı olarak 7,62 mm makineli tüfek veya 40 mm otomatik bomba atar gibi alternatif silah sistemleriyle de konfigüre edilebiliyor.</description><guid isPermaLink="false">https://gdh.digital/haber/tayland-abdden-17-ilave-stryker-8x8-zirhli-personel-tasiyici-teslim-aldi-vny8ihn2728</guid><pubDate>Fri, 27 Feb 2026 16:53:26 +0300</pubDate></item><item><title>Hanwha Avustralya’da üretilen ilk AS9 Huntsman obüslerini teslim etti</title><link>https://gdh.digital/haber/hanwha-avustralyada-uretilen-ilk-as9-huntsman-obuslerini-teslim-etti-wf032k4phq</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Güney Kore merkezli Hanwha Aerospace’in iştiraki Hanwha Defence Australia (HDA), Victoria eyaletindeki Hanwha Armoured Vehicle Centre of Excellence (H-ACE) tesisinde üretilen ilk üç Avustralya yapımı AS9 Huntsman Kundağı Motorlu Obüsün üretimini tamamladı.&lt;/b&gt;&lt;br/&gt;&lt;br/&gt;Söz konusu teslimat, Geelong bölgesinde yüksek teknoloji zırhlı araç üretiminin yeniden başlaması açısından dönüm noktası olarak değerlendiriliyor.&lt;br/&gt;&lt;br/&gt;&lt;br/&gt;&lt;b&gt;İlk parti sonrası yerli üretime geçiş&lt;/b&gt;&lt;br/&gt;&lt;br/&gt;Yeni üretilen üç AS9 obüs, Şubat ayında duyurulan ve Güney Kore’de üretilen iki AS9 ile bir AS10’dan oluşan Birinci Parti (Batch 1) teslimatının ardından geldi. Avustralya’da üretilen araçların, hizmete giriş öncesinde ilave test ve eğitim süreçlerinden geçeceği bildirildi.&lt;br/&gt;&lt;br/&gt;HDA, kabiliyetin operasyonel aşamaya taşınması sürecinde yerel ve uluslararası tedarikçilerden oluşan geniş bir ağ ile çalışıyor.&lt;br/&gt;&lt;br/&gt;&lt;br/&gt;&lt;b&gt;Eğitim ve test süreci devam ediyor&lt;/b&gt;&lt;br/&gt;&lt;br/&gt;Şirket, Avustralya Ordusu personeliyle birlikte H-ACE eğitim kanadında operatör ve bakım personelinin hazırlık çalışmalarını sürdürüyor. HDA ve Birleşik Krallık/Avrupa CEO’su Ben Hudson, “Avustralya yapımı ilk AS9’ların üretim hattından çıkıp test pistimizde ilk turunu atması hepimiz için gurur verici bir kilometre taşıdır.” ifadelerini kullandı.&lt;br/&gt;&lt;br/&gt;Hudson, programın Avustralya Ordusu’na “oyun değiştirici” bir kabiliyet kazandıracağını belirterek, “K9 Kullanıcı Topluluğu artık 11 ülkeye ulaştı. AS9 varyantı, platformun sınırlarını daha da ileri taşıyor.” dedi.&lt;br/&gt;&lt;br/&gt;Son 12 ayda Birinci Parti araçlarla sürücü ve bakım personeli eğitimleri yürütülürken, atış denemeleri ve doğrulama faaliyetleri de icra edildi. Yeni üretilen araçların da kademeli olarak eğitim programına dahil edileceği bildirildi.&lt;br/&gt;&lt;br/&gt;&lt;br/&gt;&lt;b&gt;K9 ailesinin operasyonel tecrübesi&lt;/b&gt;&lt;br/&gt;&lt;br/&gt;AS9 ve AS10 Huntsman varyantları, dünya genelinde 2.400’den fazla K9 ve K10 sisteminin operasyonel tecrübesinden faydalanıyor. K9 ailesi, en yaygın kullanılan kundağı motorlu obüs sistemleri arasında gösteriliyor.&lt;br/&gt;&lt;br/&gt;AS9 Huntsman, 52 kalibre 155 mm top sistemiyle donatılmış olup NATO üyeleri dahil birçok ülke tarafından kullanılan standart mühimmat ve sistemlerle uyumlu şekilde tasarlandı.&lt;br/&gt;&lt;br/&gt;&lt;br/&gt;&lt;b&gt;AS10 mühimmat ikmal aracı&lt;/b&gt;&lt;br/&gt;&lt;br/&gt;AS10 Huntsman Zırhlı Mühimmat İkmal Aracı, yüksek koruma seviyesi ve hareket kabiliyeti sağlamak üzere geliştirildi. Otomatik yükleme sistemi sayesinde personelin düşman ateşine maruz kalma riskini azaltmayı ve uzun vadeli sağlık etkilerini en aza indirmeyi hedefliyor.&lt;br/&gt;&lt;br/&gt;Program kapsamında üretim; AME, Aurizn, Axalta, Bisalloy Steel, CBG Systems, Defcon, DVR, Elphinstone, Eylex, HIFraser, Kongsberg Defence Australia, Maser, MMCLD, Redline Engineering, Rojone, Safran Electronics and Defence Australasia, Stahl Metal, TEi, Thales Australia ve Thomas Warburton gibi çok sayıda Avustralyalı tedarikçiyle birlikte yürütülüyor.&lt;br/&gt;&lt;br/&gt;&lt;br/&gt;&lt;b&gt;Teknoloji transferi ve stratejik ortaklık&lt;/b&gt;&lt;br/&gt;&lt;br/&gt;Hanwha, LAND 8116 programı kapsamında Güney Kore ile Avustralya arasında gerçekleştirilen teknoloji transferini iki ülke arasındaki savunma iş birliğinin derinleştiğinin göstergesi olarak tanımladı.&lt;br/&gt;&lt;br/&gt;Hudson, “LAND 8116 programındaki teknoloji transferi birçok açıdan pilot bir uygulama niteliği taşıyor ve iki ülke arasındaki ilişkinin güçlendiğini gösteriyor.” dedi. Ayrıca bu deneyimin, şirketin diğer savunma aracı projelerinde başarı için temel oluşturacağını ifade etti.&lt;br/&gt;&lt;br/&gt;Şirket, ilk Avustralya üretimi AS10 mühimmat ikmal aracının da bu yıl H-ACE üretim hattından çıkmasının planlandığını açıkladı.&lt;br/&gt;&lt;br/&gt;GDH Digital'i sosyal medyadan takip edin!</description><guid isPermaLink="false">https://gdh.digital/haber/hanwha-avustralyada-uretilen-ilk-as9-huntsman-obuslerini-teslim-etti-wf032k4phq</guid><pubDate>Fri, 27 Feb 2026 16:53:22 +0300</pubDate></item><item><title>Milli helikopter GÖKBEY'in pilotları GÖKSİM'de yetişecek</title><link>https://gdh.digital/haber/milli-helikopter-gokbeyin-pilotlari-goksimde-yetisecek-0o9511xyrwxr</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;Türkiye'nin ilk milli genel maksat helikopteri GÖKBEY'in eğitimlerinde kullanılmak üzere geliştirilen Tam Uçuş Simülatörü GÖKSİM'e yönelik çalışmalar tamamlandı.&lt;/b&gt;&lt;br/&gt;&lt;br/&gt;HAVELSAN, Türk Havacılık ve Uzay Sanayii (TUSAŞ) tarafından geliştirilen GÖKBEY Genel Maksat Helikopteri'nin pilotlarının tip intibak, acil durum, tazeleme, görev provası ve bakım/test pilotu eğitimlerinde kullanılması için geliştirdiği GÖKSİM'i göreve hazır hale getirdi.&lt;br/&gt;&lt;br/&gt;HAVELSAN Genel Müdürü Mehmet Akif Nacar, AA muhabirine yaptığı açıklamada, uzun süredir yürüttükleri çalışmalarda son noktaya geldiklerini söyledi. Nacar, "Bu proje bitti sayılabilir. Teslimat aşamasına geldik. Teslim edildiği zaman da ilk helikopteri alan Jandarma Havacılık pilotlarımız bu simülatörde eğitimlerini alacaklar." dedi.&lt;br/&gt;&lt;br/&gt;&lt;br/&gt;&lt;b&gt;Yazılımı tamamen yerli olarak geliştirildi&lt;/b&gt;&lt;br/&gt;&lt;br/&gt;Geçmişte yerli-yabancı ATAK, Seahawk, Black Hawk, Cougar gibi helikopter simülatör tecrübeleri olduğunu anlatan Nacar, 'in bütün yazılımı baştan sona yerli olarak üretildiği için özel bir yeri bulunduğunu söyledi.&lt;br/&gt;&lt;br/&gt;Nacar, GÖKSİM için yürüttükleri çalışmaları şöyle anlattı:&lt;br/&gt;&lt;br/&gt;Geçen süre içinde görsel sistemini, ekranlarını, görüntü üretecini, bunların veri tabanlarını, yani havaalanı bilgilerini, etrafta gördüğümüz dış dünyayı canlandırdığımız veri tabanlarını ve bunların görsel modellerini artık kendi kütüphanemizi oluşturarak yerlileştirdik. Bu simülatörde de önemli olan pilotlarımıza aşinalık kazandırmak, zorunlu olan simülatör eğitimlerini bu simülatörde aldırmak. Avrupa Havacılık Güvenliği Ajansı'nın üst seviye kalifikasyonuna haiz bu simülatörler. Dolayısıyla burada eğitim alacak pilotların uçuş saatleri de gerçek uçuş saatinden sayılacak.&lt;br/&gt;&lt;br/&gt;&lt;br/&gt;&lt;b&gt;Geniş açılı görsel sistemin teknik gerekliliği&lt;/b&gt;&lt;br/&gt;&lt;br/&gt;Simülatörün dışarıdan çok heybetli göründüğünü ifade eden Nacar, "Onun sebebi ise aslında helikopterlerin sadece tek bir ön pencereye, panoramik pencereye değil, aynı zamanda altta da aşağıyı görecek pencerelere sahip olmasından kaynaklanıyor. Dolayısıyla açı büyüdüğü için görsel sistemin büyümesi gerekiyor. Ekranların, içeride kullandığımız ayna sisteminin, projeksiyon sisteminin, özel projeksiyonların ona göre büyümesi gerekiyor." diye konuştu.&lt;br/&gt;&lt;br/&gt;&lt;br/&gt;&lt;b&gt;Tam görev simülatörünün özellikleri&lt;/b&gt;&lt;br/&gt;&lt;br/&gt;Tam görev simülatörleri hakkında da bilgiler veren Nacar, kısmi ve tam uçuş simülatörlerinde kokpitin birebir modellendiğini, arkada koşan yazılımlarla gerçekçiliğin tamamlandığını söyledi.&lt;br/&gt;&lt;br/&gt;Simülatörlerde görsel sistemden kaynaklı bazı kulak-göz dengesi bozulmaları söz konusu olduğuna işaret eden Nacar, "Onun için de simülatöre hareket vermemiz gerekiyor. Yani görüntü hareketli, platform hareketsiz olduğu zaman bir senkronizasyon problemi yaşanıyor. Havacılıkta 'vertigo' denilen durum oluşuyor. Bunu önlemek amacıyla da platformun hareketli olması sağlanıyor. Altı bacaklı ve altı eksende hareket edebilen, tıpkı havadaki bütün hareketleri yerde yapabilen bir kokpit haline dönüştürüyoruz simülatörümüzü." diye konuştu.&lt;br/&gt;&lt;br/&gt;&lt;br/&gt;&lt;b&gt;Acil durum senaryoları ve eğitim kabiliyeti&lt;/b&gt;&lt;br/&gt;&lt;br/&gt;Nacar, ilk milli genel maksat helikopteri GÖKBEY'in gurur kaynağı olduğunu vurgulayarak, şu değerlendirmelerde bulundu:&lt;br/&gt;&lt;br/&gt;Başka kurumlarımız da bu helikopteri edinmek için can atıyorlar. Çok sayıda pilot yetişecek. O pilotların eğitimine katkı sunmak için de simülatörlere ihtiyaç olacak. Sadece pilotlar yetişirken değil, yetiştikten sonra da periyodik eğitimleri oluyor simülatörlerde. Farklı acil durum senaryoları olabiliyor, gerçek helikopterde gerçekleştirilmesi mümkün olmayan motor durması gibi, kokpitte yangın çıkması, kuş çarpması, kanat kırılması vesaire yüzlerce prosedür var. Onlarla ilgili eğitim yapılması gerekiyor. Şimdiye kadar sivil havacılık alanında yaşanmış, alınmış derslerin öğretildiği acil durum senaryoları pilotlarımıza burada yaşatılıyor.&lt;br/&gt;&lt;br/&gt;&lt;br/&gt;&lt;b&gt;İhracat planları ve seri üretim hedefi&lt;/b&gt;&lt;br/&gt;&lt;br/&gt;Hem Türkiye'de hem de yurt dışında GÖKBEY'e çok yoğun talep olduğunu bildiren Nacar, bunu TUSAŞ ile birlikte katıldıkları fuarlarda gözlemlediklerini ifade etti. Nacar, GÖKBEY ihracatıyla birlikte aynı ihtiyacı yurt dışında da karşılamayı, eğitim merkezi kurmadan simülatör tedarik etmeye, eğitim hizmeti vermeye kadar her türlü hizmeti gerçekleştirmeyi planladıklarını aktardı.&lt;br/&gt;&lt;br/&gt;Potansiyeli dikkate alarak GÖKSİM'i de kapsayacak şekilde bir seri üretim tesisi kurduklarını dile getiren Nacar, Ankara Uzay ve Havacılık İhtisas Organize Sanayi Bölgesi'ndeki (HAB) tesis bitince simülatör üretiminde Avrupa'da da iddialı bir konuma geleceklerini vurguladı.&lt;br/&gt;&lt;br/&gt;Mehmet Akif Nacar, savunma sanayi ekosistemiyle birlikte hareket ederek tamamlayıcı ürünler ortaya koyduklarına işaret ederek, "Helikopteri, uçağı TUSAŞ veriyor, simülatörü biz veriyoruz. Bu gibi işbirliklerimiz daha da büyüyerek artacak. Yani Türkiye savunma sanayisi açısından da bu bütüncül yaklaşım, entegre sistem yaklaşımı bizi hem yurt içinde hem yurt dışında daha büyük bir oyuncu haline getirecek." dedi.</description><guid isPermaLink="false">https://gdh.digital/haber/milli-helikopter-gokbeyin-pilotlari-goksimde-yetisecek-0o9511xyrwxr</guid><pubDate>Fri, 27 Feb 2026 16:53:19 +0300</pubDate></item><item><title>Eski ABD Hava Kuvvetleri pilotu Çin ordusuna izinsiz eğitim vermekle suçlanarak tutuklandı</title><link>https://gdh.digital/haber/eski-abd-hava-kuvvetleri-pilotu-cin-ordusuna-izinsiz-egitim-vermekle-suclanarak-tutuklandi-s5ufpk9de79</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;ABD Adalet Bakanlığı, eski ABD Hava Kuvvetleri subayı ve pilotu Gerald Eddie Brown Jr.’ın Indiana eyaletinde gözaltına alındığını açıkladı.&lt;/b&gt;&lt;br/&gt;&lt;br/&gt;“Runner” çağrı adıyla bilinen 65 yaşındaki Brown, Çinli askeri pilotlara izinsiz savunma hizmeti sağlamak ve bu yönde komplo kurmakla suçlanıyor.&lt;br/&gt;&lt;br/&gt;Brown hakkında, ABD Silah İhracat Kontrol Yasası’nı (Arms Export Control Act – AECA) ihlal ettiği gerekçesiyle suç duyurusunda bulunuldu. Şüphelinin federal mahkemede hâkim karşısına çıkması bekleniyor.&lt;br/&gt;&lt;br/&gt;&lt;br/&gt;&lt;b&gt;Çinli askeri pilotlara muharip uçak eğitimi iddiası&lt;/b&gt;&lt;br/&gt;&lt;br/&gt;İddianameye göre Brown’ın en az Ağustos 2023’ten itibaren Çin Halk Kurtuluş Ordusu Hava Kuvvetleri pilotlarına muharip uçak eğitimi verilmesi amacıyla yabancı uyruklular ve ABD vatandaşlarıyla birlikte hareket ettiği öne sürülüyor.&lt;br/&gt;&lt;br/&gt;ABD mevzuatına göre bu tür faaliyetler, Uluslararası Silah Ticareti Düzenlemeleri kapsamında “savunma hizmeti” olarak tanımlanıyor ve ABD vatandaşlarının bu tür hizmetleri sunabilmesi için Dışişleri Bakanlığı’ndan lisans alması gerekiyor. Brown’ın gerekli izni almadan faaliyet yürüttüğü iddia ediliyor.&lt;br/&gt;&lt;br/&gt;ABD Federal Soruşturma Bürosu yetkilileri, olayın ulusal güvenlik boyutuna dikkat çekerek, mevcut ve eski askeri personelin yabancı ordulara yönelik eğitim faaliyetlerinin sıkı denetime tabi olduğunu vurguladı.&lt;br/&gt;&lt;br/&gt;&lt;br/&gt;&lt;b&gt;24 yıllık askeri kariyer&lt;/b&gt;&lt;br/&gt;&lt;br/&gt;Brown, ABD Hava Kuvvetleri’nde 24 yıldan fazla görev yaptıktan sonra binbaşı rütbesiyle aktif hizmetten ayrıldı. Kariyeri boyunca F-4 Phantom II, F-15 Eagle, F-16 Fighting Falcon ve A-10 Thunderbolt II platformlarında görev yaptığı belirtildi.&lt;br/&gt;&lt;br/&gt;Aktif görev sonrası ticari pilotluk yaptığı ve daha sonra savunma yüklenicileri bünyesinde A-10 ve F-35 Lightning II savaş uçaklarında simülatör eğitmenliği yaptığı ifade edildi.&lt;br/&gt;&lt;br/&gt;&lt;br/&gt;&lt;b&gt;Çin bağlantısı soruşturuluyor&lt;/b&gt;&lt;br/&gt;&lt;br/&gt;Savcılığa göre Brown, 2023 yılı sonunda Çin’e seyahat etti ve Çin Halk Kurtuluş Ordusu Hava Kuvvetleri personeline yönelik sunumlar gerçekleştirdi. Şüphelinin 2026 yılı başında ABD’ye döndüğü ve dönüşünün ardından gözaltına alındığı bildirildi.&lt;br/&gt;&lt;br/&gt;Dava, daha önce Çinli askeri pilotlara izinsiz eğitim verilmesi suçlamasıyla gündeme gelen eski ABD Deniz Piyadeleri pilotu Daniel Duggan dosyasının ardından geldi.&lt;br/&gt;&lt;br/&gt;Soruşturma, ABD Federal Soruşturma Bürosu ile ABD Hava Kuvvetleri Özel Soruşturma Ofisi tarafından yürütülüyor. Yetkililer, askeri personelin görevden ayrıldıktan sonra da taktik, teknik ve prosedürlere ilişkin bilgileri koruma sorumluluğunun sürdüğünü vurguluyor.</description><guid isPermaLink="false">https://gdh.digital/haber/eski-abd-hava-kuvvetleri-pilotu-cin-ordusuna-izinsiz-egitim-vermekle-suclanarak-tutuklandi-s5ufpk9de79</guid><pubDate>Fri, 27 Feb 2026 16:53:17 +0300</pubDate></item><item><title>ASELSAN’ın bakiye siparişleri 20 milyar doları aştı</title><link>https://gdh.digital/haber/aselsanin-bakiye-siparisleri-20-milyar-dolari-asti-h1nws6e9yr</link><description>• GDH&lt;br/&gt;&lt;br/&gt;• Savunma&lt;br/&gt;&lt;br/&gt;&lt;br/&gt;&lt;b&gt;ASELSAN Genel Müdürü Ahmet Akyol, şirketin 2025 yılı finansal performansına ilişkin yaptığı değerlendirmede, bakiye sipariş tutarının ilk kez 20 milyar doların üzerine çıktığını açıkladı.&lt;/b&gt;&lt;br/&gt;&lt;br/&gt;Çelik Kubbe Sistemleri&lt;br/&gt;&lt;br/&gt;Bloomberg HT’ye konuşan ASELSAN Genel Müdürü Ahmet Akyol, yeni ihracat sözleşmelerinin ise bir yıl içinde iki kat artarak 2 milyar dolara ulaştığını belirtti.&lt;br/&gt;&lt;br/&gt;Akyol, güçlü nakit akışı, gerileyen borçluluk oranı ve artan AR-GE yatırımları sayesinde şirketin küresel ölçekte büyümesini sürdürdüğünü ifade etti.&lt;br/&gt;&lt;br/&gt;&lt;br/&gt;&lt;b&gt;Borçluluk oranı ve nakit akışı iyileşti&lt;/b&gt;&lt;br/&gt;&lt;br/&gt;2025 yılı sonuçlarını değerlendiren Akyol, yaklaşık 2 bin kişilik ilave istihdam sağlanan bir dönemde kişi başı gelir ve verimlilik göstergelerinde artış kaydedildiğini söyledi. Operasyonel nakit akışı ile serbest nakit akışının güçlü seviyelere ulaştığını vurgulayan Akyol, finansal yapıdaki iyileşmeye dikkat çekti.&lt;br/&gt;&lt;br/&gt;Net borç/FAVÖK oranının 0,53’ten 0,30’a gerilediğini belirten Akyol, bu seviyenin küresel savunma sanayii ortalaması olan yaklaşık 1,5’in oldukça altında olduğunu ifade etti.&lt;br/&gt;&lt;br/&gt;&lt;br/&gt;&lt;b&gt;Backlog artışında küresel ortalamanın üzerinde performans&lt;/b&gt;&lt;br/&gt;&lt;br/&gt;Şirketin bakiye siparişlerinin 20 milyar dolar eşiğini aşmasını “öngörülebilir büyüme açısından kritik bir eşik” olarak nitelendiren Akyol, son üç yılda küresel savunma şirketlerinde backlog artış ortalamasının yüzde 30 seviyesinde gerçekleştiğini aktardı.&lt;br/&gt;&lt;br/&gt;Akyol, “Aynı dönemde ASELSAN olarak yüzde 87’lik artış yakaladık” dedi. Teslimat/sipariş oranının (book-to-bill) son üç yıldır 2 ve üzerinde seyrettiğini kaydeden Akyol, bu eğilimin 2026 yılında da devam etmesinin beklendiğini belirtti.&lt;br/&gt;&lt;br/&gt;&lt;br/&gt;&lt;b&gt;İhracatta jeopolitik çeşitlendirme hamlesi&lt;/b&gt;&lt;br/&gt;&lt;br/&gt;Akyol, ihracat odaklı büyüme stratejisi kapsamında önemli bir sıçrama gerçekleştirildiğini vurgulayarak, “Yeni ihracat sözleşmelerimiz bir önceki yıla göre yüzde 100 artarak 2 milyar dolara ulaştı. Bu tutar önceki üç yılın toplamına eşdeğer” ifadelerini kullandı.&lt;br/&gt;&lt;br/&gt;ASELSAN’ın Şili’den Endonezya’ya, Polonya’dan Güney Afrika’ya kadar yaklaşık 30 ülkede faaliyet yürüttüğünü belirten Akyol; Çekya, Suudi Arabistan, Macaristan ve Azerbaycan’da ortak üretim ve tasarım merkezleri kurulmasına yönelik çalışmaların sürdüğünü söyledi.&lt;br/&gt;&lt;br/&gt;Kilogram başına ihracat değerinin 2 bin dolardan 2 bin 200 dolara yükseldiğini açıklayan Akyol, “ASELSAN Next programı kapsamında 2030 yılına kadar ihracatın toplam portföy içindeki payını yüzde 40 seviyelerine çıkarmayı hedefliyoruz” dedi.&lt;br/&gt;&lt;br/&gt;&lt;br/&gt;&lt;b&gt;AR-GE yatırımları ve yüksek teknolojiye geçiş&lt;/b&gt;&lt;br/&gt;&lt;br/&gt;Şirketin teknoloji odaklı büyüme stratejisini “teknoloji bisikleti” benzetmesiyle anlatan Akyol, yarışta önde kalmanın yolunun sürekli AR-GE yatırımı olduğunu ifade etti. ASELSAN’ın 1 milyar doların üzerinde AR-GE kaynağı ayırdığını ve hasılatının yüzde 7’sinden fazlasını bu alana yönlendirdiğini belirtti.&lt;br/&gt;&lt;br/&gt;Üniversite-sanayi iş birliği kapsamında yedi üniversitede “Asel Labs” laboratuvarlarının kurulduğunu açıklayan Akyol, konvansiyonel sistemlerden GaN tabanlı AESA radarlara, orta ve yüksek irtifa hava savunma sistemlerine ve İHA/SİHA elektroniklerine geçişle birlikte kârlılık marjlarının iyileştirildiğini söyledi.&lt;br/&gt;&lt;br/&gt;Akyol ayrıca yapay zekâ uygulamalarının süreçlerde etkin kullanımının bu yıl 39 milyon dolarlık verimlilik katkısı sağladığını belirterek, şirket bünyesinde bir Yapay Zekâ Etik Kurulu kurulduğunu ve “insanın son karar verici olması” ilkesinin benimsendiğini kaydetti.&lt;br/&gt;&lt;br/&gt;&lt;br/&gt;&lt;b&gt;Küresel savunma harcamalarındaki artışa hazırlık&lt;/b&gt;&lt;br/&gt;&lt;br/&gt;Küresel ölçekte savunma harcamalarının yükseldiği yeni bir döneme girildiğini belirten Akyol, Türkiye’nin son 20 yılda yaptığı hazırlıkların önemli bir avantaj sağladığını ifade etti.&lt;br/&gt;&lt;br/&gt;Yerlileşme ve millileştirme çalışmalarının tedarik zincirinde yüzde 25 maliyet avantajı oluşturduğunu dile getiren Akyol, NATO tatbikatlarında ASELSAN sistemlerinin sergilediği performansın ambargo ve kısıtlamaların etkisini azalttığını söyledi.</description><guid isPermaLink="false">https://gdh.digital/haber/aselsanin-bakiye-siparisleri-20-milyar-dolari-asti-h1nws6e9yr</guid><pubDate>Fri, 27 Feb 2026 16:53:13 +0300</pubDate></item></channel></rss>